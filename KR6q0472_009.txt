# -*- mode: mandoku-view; -*-
#+DATE: 2016-06-08 5:48
#+TITLE: 屾峰憲禪師語錄
#+PROPERTY: CBETA_ID J34nB298
#+PROPERTY: ID KR6q0472
#+PROPERTY: SOURCE Jiaxing Canon Vol. 34, No. B298
#+PROPERTY: VOL 34
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0472_J_009-0120a> 
#+PROPERTY: JUAN 9
屾峰憲禪師語錄卷九¶
嗣法門人(智質　智原)同閱¶

* 真贊¶

** 釋迦佛¶

#+BEGIN_VERSE
「　威音非前彌勒非後垢衣時挂暫云逢珍御纔披渾¶莫覯法無法東震西乾住無住烏飛兔走祇者是還¶依舊山河萬古長如繡」
#+END_VERSE
¶

** 普賢大士洗象圖¶

#+BEGIN_VERSE
「　大士心聞踰彼留礙為覺前驅處無不逮侍多億佛¶形影相對彈指剎塵分身淨穢踞象王時白雲靉靆¶香水何來從空澍溉水既是塵悟身無在踏遍落紅¶峨峰如黛稽首瞻依花開石碓」
#+END_VERSE
¶

** 觀音大士像¶

#+BEGIN_VERSE
「　坐斷圓通二十四心無心相平等視眾生善惡不可¶數菩薩化現亦隨類鼻臭耳聲眼色界門門自在而¶遊戲根塵無礙不思議散髮翛然為伊示眾生機鈍¶劣知見但識名字亦不異心量如空無有盡譬彼方¶圓但除器我心狹劣異群生拈卻淨瓶俱不識俱不¶識補陀石上花狼藉」
#+END_VERSE
¶

** 魚籃觀音像¶

#+BEGIN_VERSE
「　行六度萬行現三十二影有時似井覷驢有時如驢¶覷井虛空逼塞耳門到底自知煖冷提條赤稍鯉魚¶卻是雲門胡餅」
#+END_VERSE
¶

** 布袋大士像¶

#+BEGIN_VERSE
「　纔跨明州艸鞋挂起愛赤條條坐鬧市裏冷眼一雙¶赤腳千里佛小不為肚大如許一個布袋遮風蓋雨¶問我生涯逢人便舉呵呵十字街頭畢竟那個是你」
#+END_VERSE
¶

又¶

#+BEGIN_VERSE
「　倒臥橫眠全沒量笑殺叢林費鹽醬憨憨何處覓藏¶身三十六條花柳巷」
#+END_VERSE

<pb:KR6q0472_J_009-0120b>¶

** 普門大士像¶

#+BEGIN_VERSE
「　玻璃瓶插柳枝新坐斷那伽定裏身影現秖瞻三十¶二鳥啼花笑是何人石齒齒水粼粼不露毛端遍剎¶塵」
#+END_VERSE
¶

又¶

#+BEGIN_VERSE
「　不住補陀寧居竺土跨個金毛爪牙不露手眼通身¶因人吞吐為物作則用拔諸苦時人不識故號慈父¶自一返聞當下勘破」
#+END_VERSE
¶

** 三星拱日圖¶

#+BEGIN_VERSE
「　泰初未形混元一氣何物芸芸始為天地爍破扶桑¶一輪涌沸萬象舒光六眼同覷羃羃雲凝泠泠風御¶始知彭籛齡延八百未為高唐虞富有萬方奚足貴¶試問者三個阿翁那時曾出頭也未」
#+END_VERSE
¶

** 師子吼佛(有從者持函經錫杖)¶

#+BEGIN_VERSE
「　古非前今非後踞個師子隨時哮吼爪牙不露劣根¶難搆拈起神珠光吞左右錫搖六振花雨四飛密諦¶在函剖上上機古今十世當念悟迷花劈芥孔橫納¶須彌電光石火東震乾西」
#+END_VERSE
¶

** 老子像¶

#+BEGIN_VERSE
「　同根天地何終窮沖虛萬物其猶龍青牛化去不知¶處遺言五千播玄風誰言周室柱下史我道老𣆀不¶姓李深藏若虛貌若愚言獨存而骨朽矣描不就兮¶畫不像肉眼同觀無兩樣喚出關尹問來由而今不¶在函關上莫求天上覓人間清淨無為真供養」
#+END_VERSE
¶

** 觀音大士像(手提魚籃斗笠)¶

#+BEGIN_VERSE
「　菩薩以不思議願力度一切眾生而眾生亦以不思¶議業力成就諸菩薩之大願眾生無盡菩薩之願力¶亦無盡菩薩之願力既無盡而眾生之數量益無盡¶所以云眾生無盡我願無窮以此知窮未來際及無¶始時未有不乘願菩薩未有不造業眾生未有不度
<pb:KR6q0472_J_009-0120c>¶生菩薩未有不作佛眾生當知菩薩眾生原以一鼻¶孔出氣直下求眾生相菩薩名字了不可得譬如一¶燈然于巨室一燈之光遍照室內千燈照室交互無¶盡菩薩眾生亦復如是合掌頂禮而說偈曰菩薩影¶現諸形像手攜種種示眾生眾生睹相而執著云是¶菩薩度異類無我不一亦不異同入菩提大願海我¶今稽首而贊歎生佛平等福無比」
#+END_VERSE
¶

** 至聖大成文宣王像¶

#+BEGIN_VERSE
「　道之宗世之師德性尊而黎庶化天心合而上下位¶生唐虞之後闢上古洪荒居佛老之左復太初混沌¶法垂萬世哲人咸沐斯文道統無疆至聖特尊其德¶威儀麟鳳容止海山穆穆淵淵栖栖厄厄至哉¶大聖蓋天地一人古今無間然耳其餘刪詩書定禮¶樂立綱常一治亂轍環天下坐不暖席亦猶十日並¶照不得專其明百川歸海不能盡其廣天高地厚魚¶躍鳶飛一貫無餘萬物皆備予小子不得窺其門墻¶之萬一也謹顙首頓首拜贊」
#+END_VERSE
¶

** 李老君像(并序)¶

未始有天地未始有有未始有無無可名狀強名之¶
曰道虛無為體杳冥為用自然為理無為為宗曰老¶
子子在重閬而容貌巳老知其未始有始既去函關¶
不知所之知其未始有終道無終始惟至人為能化¶
贊曰。
#+BEGIN_VERSE
「　名無可名道無可道母于帝先出玄入妙知¶稀曰貴寵辱若贅恍惚希夷迥無外內萬物紜紜孰¶窺其根至道寓庸無毒無門玄言五千道德斯傳清¶風紫氣望之窅然」
#+END_VERSE
¶

** 關夫子像¶

#+BEGIN_VERSE
「　不二英雄人天丈夫義扶西漢智服東吳持正氣名¶垂宇宙竭丹衷威鎮寰區提青龍而偃月嘗為佛氏¶金湯躍赤兔以追風永作邦家城塹星纏武曲位並
<pb:KR6q0472_J_009-0121a>¶文台靈山未散大道心開雲端獨步得旨西來大哉¶大哉三分鼎立成三義一體君臣秖一人」
#+END_VERSE
¶

** 達磨初祖像¶

#+BEGIN_VERSE
「　從何處來卻恁麼住齒豁當門眼突似漆自毒毒人¶東撞西沒梁殿風清嵩庭雪赤茫茫隻履渡流沙至¶今多半道不識踏遍支那活賺人無端無端甘受屈¶屈屈百步紅心誰辨的」
#+END_VERSE
¶

** 觀音大士像(騎吼有善財)¶

#+BEGIN_VERSE
「　稽首圓通大自在慈悲填卻眾生債猛獸心同童子¶心爪牙露地渾無礙耳門空處倒聞機動靜不生如¶何會繁興大用展毫頭法界重重無內外婆心太煞¶視眾生眾生甘墮閻浮界你若無瞋我不悲兩彩齊¶來多一賽」
#+END_VERSE
¶

** 呂祖像¶

#+BEGIN_VERSE
「　袖拂青雲氣宇閒踏翻蓬島枕三山桃花千度看如¶昨轉眼乾坤一嘯間跨浩劫露仙班天地容渠一醉¶顏」
#+END_VERSE
¶

** 愚菴老和尚像¶

#+BEGIN_VERSE
「　吾師乎誰倫匹奔軼步趨終莫及坐斷威音古佛心¶世出世間非一一淵默時電卷雷奔鬧浩中纖塵不¶立橫眠倒臥那管是我是渠打雨敲風誰識非凡非¶聖等閒接個人瑪瑙階前老倒愛騎白牯冷地劫枚¶賊鴛鴦湖畔頹然懶放金毛拈出睦州蒲履喚卻誌¶公剪刀形卓卓語昭昭月在潭心不用撈識得者翁¶真面目好來親與驗同條」
#+END_VERSE
¶

** 五臺先生刻藏經卷¶

#+BEGIN_VERSE
「　大樹垂蔭祖風奕奕有宋振典璿公始闢開演陀那¶天花降席代有哲人燈傳紫柏密藏繼之布通方冊¶紺殿嵯峨光交金碧法付王臣道同今昔斯卷斯人¶惟金惟石聲公寶之還珠合璧千古一揆遇之旦夕」
#+END_VERSE

<pb:KR6q0472_J_009-0121b>¶

** 靜聞關主師像¶

#+BEGIN_VERSE
「　胸豁町畦懷抱瓊玖與世同和其光泛愛淵默而吼¶闢丘墟為濟眾之覺場掩丈室杜譚空之異口豎毘¶尼幢于叔世記莂難忘溯逆流水于當年果懷不朽¶越古稀行比嬰孩緬夙志氣容牛斗隨意指揮首眾¶曾臨萬指惠風獨扇益我寧非三友咦兒孫都認關¶中主原來卻是贈雲叟」
#+END_VERSE
¶

** 高閒大師像¶

#+BEGIN_VERSE
「　濟海智航燭昏慧炬煦嫗其容哆和其語古瀾翻而¶恥鑽故紙懷坦夷而勤復天心有時奪標萬指不露¶爪牙有時高枕長林豁開胸肚追亮公之跡于花雨¶層臺空憶西山橫暮雨契皋亭于霜楓斷岸閒看南¶浦帶朝霞驀地金風體露頓然玉麈塵生識得無半¶點淆訛不識添幾許折合與麼來休辨別渠是石傘¶親孫何勞眼中著屑」
#+END_VERSE
¶

** 王太素居士像¶

#+BEGIN_VERSE
「　所欲從心莫計春龐家風物老猶真譚玄不借維摩¶舌說法還從居士身白社十年恢半壁青蓮萬卷破¶微塵家山儘有通霄路不二門前休問津」
#+END_VERSE
¶

** 鄒瓶山居士像(鄒孟翁請題)¶

#+BEGIN_VERSE
「　吾觀德粹者溢乎聲光懷坦者煥乎儀表神存靜默¶固太古之稀音貌若沖虛儼谷神之不死矯矯立世¶挺百尺寒松楚楚凌波涵千頃虛碧是以得繩繩步¶武克振嘉猷脈脈雲仍纘斯風度展孝思可伴長齋¶繡佛晨昏不昧本來念慎終何妨春釀蒪羹歲臘尚¶歆時薦即丹青之點染真響應之無私咦漫勞頰上¶更添毫左右昭昭恍如在傳曰誠之不可掩如此夫」
#+END_VERSE
¶

** 勝果梵點禪師像¶

#+BEGIN_VERSE
「　貌古神清形臞氣爽握太白之靈符慈悲作則續鄧¶村之繁絃和意近情一條楖栗木縱橫原在我幾莖
<pb:KR6q0472_J_009-0121c>¶白麈尾收放豈由人有時馬駒寺裏水漲船高有時¶勝果山頭鞋寬腳瘦是渠也是大神咒非渠也是大¶明咒呵呵更有個末後句子不妨分付外甥虀臼(請¶贊者乃梵公外甥)」
#+END_VERSE
¶

** 孔顏克居士小影¶

#+BEGIN_VERSE
「　嘯傲溪山眼空雲漢滌彼清流身心如泮煙磬聲遙¶秋鴻影斷玩世轆轤閱人冰炭兀坐蘿陰日當停午¶手把遺編不問稼圃道達衣冠脈傳東魯晚歲逍遙¶誰堪稱伍古今一人為君鼻祖」
#+END_VERSE
¶

** 潘毅所居士小影¶

#+BEGIN_VERSE
「　閬苑天遊古岸前蹇驢倒跨入寒煙蒼梧拾得還丹¶訣覷破誰家象帝先」
#+END_VERSE
¶

** 鄒孟欽居士小影¶

#+BEGIN_VERSE
「　隱几者誰翛然逸致寄跡塵坌衣冠隨世虛巳為懷¶慷慨存志藝樂田園日涉成趣默坐焚香竺風遠企¶俛仰天壤奚求奚忮奕奕家聲綿綿德被玉樹不凡¶蘭孫挺異識得此翁現身不二」
#+END_VERSE
¶

** 朱了凡居士小像¶

#+BEGIN_VERSE
「　者個阿翁幾莖長髭一雙青眼鬧處尋幽澹中覓趣¶見善不怕逢瞋且喜無說無言弄個如意愛尋白社¶口喃喃門門自在而遊戲者回覿面問渠儂要且不¶是西來意咄」
#+END_VERSE
¶

** 陶子仙小像¶

#+BEGIN_VERSE
「　道子即仙蓬壺何處道子非仙塵攖不住非即都忘¶翛然人世愛佛日以徜徉抱天心而得趣等閒撥轉¶關捩看始信從前俱瞥地」
#+END_VERSE
¶

** 介如禪宿小影¶

#+BEGIN_VERSE
「　秖者阿師胸無個事拂面松風白眼看世寂寂惺惺¶三昧遊戲隨意指揮拈個如意有時恁麼一切放下¶有時不恁麼都道不是行藏卻值古稀年勘破庭前
<pb:KR6q0472_J_009-0122a>¶柏樹子金博金水洗水須彌倒卓天龍指」
#+END_VERSE
¶

** 東塔世益耆宿像¶

#+BEGIN_VERSE
「　坐磐石聽流泉身唯瀟洒性本天然松聲鳥語覿面¶談玄機能杜德物乃不遷何須更恁麼勘破祖師禪¶惺惺晝夜一百八特地無勞叩大顛無端無端驀直¶走入阿閦國腳下無私遍大千」
#+END_VERSE
¶

** 題郭母李孺人像¶

#+BEGIN_VERSE
「　昔之孟光今之少君舉案盡敬以齊眉裝飾棄美而¶勿珍撫嗣君以慈愛事姑嫜以孝聞無虧淑德有裨¶嘉聲何期上品之音書遽至那管五濁身世之浮生¶兒孫鼎足承垂範傳得遺容永可親」
#+END_VERSE
¶

** 題楊上佑文學小影¶

#+BEGIN_VERSE
「　德業傳家儒冠奕世持身凝默由義居仁味世賢愚¶忘骸克巳自甘恬退嘆五岳之未尋誰識高懷縱扁¶舟而巳遠心不違道放下坐斷諸緣道不違心拈起¶秖有一著兒孫克振家聲大得遇風雲自不凡」
#+END_VERSE

<pb:KR6q0472_J_009-0122b>¶

